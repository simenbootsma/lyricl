Hee Joh Jip - Racoon


Hee joh Jip, wat kijk je sip
Ga je mee een eindje varen?
Dan gaan we naar de overkant
Een reis van vele jaren
Maar Jip was stil, hij zei niet veel
Alleen dat ie wou gaan lopen
Dat die boot voor hem vertrokken was
Hij de boel wilde verkopen
En trouwen moest van hem nooit meer
Zonder liefde ook geen pijn
En die overkant mocht branden
Als die daar niet hoefde zijn
Hij kon niet lachen om de grap
Waar hij anders van moest huilen
Nee Jip was weg, vertrokken
Zocht een plekkie om te schuilen

Maar het is waar
Goud dat ligt op de straten
Iedereen die je haatte
Steekt bloemen in je haar
Geen mens vindt je raar
Meiden zingen en zwaaien
Nou de rest kan je raaien

Hee joh Jip, wat kijk je sip
Je bent sterker dan die ander
Sterker dan de gouden ring
We hebben toch elkander?
En jij bent jij en ik ben ik
En dat gaat niet meer veranderen
Daar is geen middel tegen
Niet hier, niet in verre landen
Hee joh Jip, wat kijk je sip
Dat doe je nu al heel je leven
Ze zeggen dat jij ooit een keer
Je hart hebt weg gegeven
En dat ze toen op volle kracht
Dat ding had opgevouwen
En in een doosje had gepropt
Samen met je vertrouwen

Maar het is waar
Goud dat ligt op de straten
Iedereen die je haatte
Steekt bloemen in je haar
Geen mens vindt je raar
Meiden zingen en zwaaien
Nou de rest kan je raaien

Arme Jip, daar zit ie dan
Van hartzeer word je taai
Eén rondje nog, één domme zet
Het wiel een laatste draai
Hee joh Jip, wat kijk je sip
Alleen een herdershond is trouw
We vertrekken bij zonsondergang
Voor jouw piratenvrouw