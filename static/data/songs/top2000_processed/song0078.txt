Het Regent Zonnestralen - Acda en De Munnik

Op een terras ergens in Frankrijk in de zon
Zit een man die het tot gisteren nooit won
Maar zijn auto vloog hier vlakbij uit de bocht
Zonder hem, zonder Herman
Want die had hem net verkocht
Herman in de zon op een terras
Leest in 't AD dat 'ie niet meer in leven was
Z'n auto was volledig afgebrand
En de man die hem gekocht had
Stond onder zijn naam in de krant

Oh, oh, oh, even rustig ademhalen
Oh, oh, oh, lijkt of het regent als altijd
Maar het regent en het regent zonnestralen

Een week geleden, in een park in Amsterdam
Had hij zijn leven overzien en schrok zich lam
Hij was een man wiens leven nu al was bepaald
En van al zijn jongensdromen
Was alleen het oud worden gehaald

Oh, oh, oh, even rustig ademhalen
Oh, oh, oh, lijkt of het regent als altijd

Op een bankje in het park kwam het besluit
Noem het dapper, noem het vluchten maar ik knijp er tussenuit
Nu een week geleden en hier zat 'ie dan maar weer
Met meer vrijheid dan hem lief was, en nou wist hij het niet meer
Herman leest wel honderd keer de krant
't staat er echt, pagina achttien, zwart omrand
Hield 'ie vroeger al zijn meningen en al zijn dromen stil
Nu is 'ie niets, niet, niemand, nergens meer
Kan dus gaan waar 'ie maar wil
Herman rekent af en staat dan op
Hij heeft eindelijk de wind weer in z'n kop
Ik heb een tweede kans gekregen
En da's meer dan ik verdien
Maar als dit het is, is dit het
Als dit het is, is dit het
Als dit het is, is dit het
En we zullen het wel zien

Oh, oh, oh, even rustig ademhalen
Oh, oh, oh, lijkt of het regent als altijd
Maar het regent en het regent zonnestralenOh, oh, oh, even rustig ademhalen
Oh, oh, oh, lijkt of het regent als altijd
Maar het regent en het regent zonnestralen
En het regent zonnestralen